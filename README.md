# gyst5e

Questo progetto propone il design di un'applicazione dedicata alla creazione e gestione di personaggi e creature nel contesto del gioco di ruolo Dungeons & Dragons 5e. Il software mira a fornire agli utenti un ambiente intuitivo e completo per sviluppare e gestire lo stato della partita in modo automatico.

L'applicazione consente di creare i personaggi attraverso la modellazione generica dei concetti di gioco, come razza, classe e abilità, fornendo alcune opzioni predefinite disponibili per la selezione e soprattutto dando la possibilità di definirne altre a piacimento.
Inoltre, vengono offerti al Dungeon Master (DM), ovvero il gestore della partita, strumenti simili per la creazione e la gestione di mostri e personaggi secondari.
L'applicazione permette di elaborare e modificare lo stato del gioco in seguito all'interazione da parte dell'utente. Questo include la gestione dei combattimenti, il calcolo automatico delle statistiche, l'aggiornamento degli inventari e altro ancora, permettendo di immergersi completamente nel mondo fantastico di Dungeons & Dragons.
